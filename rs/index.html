<html>
	<head>
		<meta http-equiv="content-type" content="text/html; charset=utf-8" />
		<style type="text/css">
			body {
				font-family: courier new, monospace;
				background-color: ffe;
			}
			
			h2 {
				margin-top: 3em;
			}

			h3 {
				text-align: center;
				text-decoration: underline;
				font-size: 100%;
				margin-top: 2em;
			}
		</style>
	</head>
	<body>

<h1>Listy z ŘS</h1>

<p><em>
V textu jsou pro větší autentičnost ponechány občasné gramatické, stylistické a typografické chyby.
</em></p>

<h2>List 1</h2>

<h3>Kanoe ve Sluneční zátoce</h3>

<ol>

<li>
	Přidělování dětem: 
	<p>
		Kanoe se přidělují pouze kadetům (13, 14 let) po úspěšném absolvování kvalifikačních jízd na pramicích, tj. asi na začátku druhé poloviny turnusu. Kanoe se přidělují podle čísel.
	</p>
</li>

<li>
	Přidělování kapitánům: 
	<p>
		Kanoe se přidělují kapitánům třetí den v turnusu podle čísel. Kapitánům, kteří pracují ve Sluneční zátoce po prvé se přiděluje kánoe stará a nová až po získání praxe, tj. asi po týdnu.
	</p>
</li>

<li>
	Údržba kanoí:
	<p>
		Kanoe se pokládají na stojany podle čísel. Sedačky zůstávají trvale v kanoi. Po jízdě se kanoe vytírá do sucha houbou zvenčí i zevnitř. Na kanoi, která je poškozená, se po dobu její opravy umísťuje terčík s číslem lodi, která se dává k dispozici pro program jako náhradní.
	</p>
</li>

<li>
	Použití při programu a při osobním volnu:
	<p>
		Přidělenou kanoi může používat kapitán ve svém osobním volnu pouze v době poledního volna, nebo v době mezi večeří a předpředvečerkou. Kanoe se nesmí používat večer a v noci po setmění - pro večerní projížďky slouží výhradně pramice. Při programu se smí kanoe používat jen při zaměstnáních typu "pramice" u starších lodníků a to nejdříve u "pramice IV". Při zaměstnání "pramice I - III" je kapitán s dětmi na pramičce; při jízdách na pramici u plavčíků a mladších lodníků je kapitán přítomen zásadně vždy jen na jedné z používaných pramic po dobu celého turnusu.
	</p>
</li>

<li>
	Základní prvky při výcviku jízdy na kanoi:
	<p>
		Nastupování (loď se nesmí dotknout břehu, můstku); plynulá jízda, přitahování, odtahování, přeměna stran, přelézání z přídě na záď, projíždění po zpátku brankou, zastavení při prudké jízdě, objíždění překážky. <u>Přistávání</u> (loď se nesmí dotknout kýlem dna), ukládání lodi na stojany, čištění houbou, předávání lodi kapitánovi po skončení programu.
	</p>
</li>

</ol>

<h2>List 2</h2>

<h3>Koupání v teplé vodě.</h3>

<ol>

<li>
	<p>
		Námořníci se koupají v teplé vodě 3x za turnus v rámci programu. Kromě toho se sprchují v teplé vodě po namáhavých zaměstnáních, např. po atletice, gymnastice s hudbou, posilování, branných, nebo orientačních závodech, putování, apod. 
	</p>
</li>

<li>
	<p>
		Při koupání námořníků je ve sprše vždy přítomen kapitán, který dbá na pořádek, kázeň a dohlíží na šetření vodou.
	</p>
</li>

<li>
	<p>
		Kapitáni se mohou koupat v teplé vodě kdykoliv v době poledního volna, před večeří, nebo po večeři před předpředvečerkou. Není dovoleno koupání v teplé vodě před večerkou, tj. v době kolem 23 hod. Vyjímečně lze povolit koupání v teplé vodě v noci např. po večerní hře, nebo po posádkových táboráčcích.
	</p>
</li>

</ol>

<h3>Organizace jídla.</h3>

<ol>

<li>
	<p>
		Kapitán jí zásadně s dětmi v čele stolu. Při výdeji jídla vychází z jídelny první, děti za ním (nikdo ho nesmí předběhnout), při výdeji dozírá na chování dětí (pořadí v zástupu, poděkování), sám si bere jídlo jako poslední. Po skončení jídla odchází posádka celá najednou, nebo po jednotlivcích podle úvahy kapitána (je-li např. moučník, nebo chce-li kapitán něco s dětmi po jídle projednat, ponechá je sedět u stolu). Po odchodu posádky zústává u stolu posádková služba, která uklidí a utře stoly a čeká na kapitána ve službě, který ji propustí. 
	</p>
</li>

<li>
	<p>
		Všechno jídlo se jí pouze v jídelnách a nesmí se vynášet z jídelny do tábora. Do stanů a chatiček se nesmí donášet limonáda. 
	</p>
</li>

<li>
	<p>
		Hadry na mytí stolů se odnášejí do tábora a věší na sušící šňůry u stanů, nebo chatiček. 
	</p>
</li>

<li>
	<p>
		Večer se v jídelnách rozsvěcují světla. Kapitán ve službě zajistí jejich zhasnutí po skončení večeře. Zajistí zavření oken a dveří. 
	</p>
</li>

</ol>

<h3>Hodnocení dětí.</h3>

<ol>

<li>
	<p>
		Všechna činnost dítěte - duševní i tělesná se hodnotí. Sociální chování se kromě toho hodnotí stupnicí "žralok, želva, pulec. Kapitán si od rána do večerního bodování vede svůj vlastní bodový přehled v bodovacím deníčku (čísla, čárky, značky, &hellip;). (&hellip;) své body přepočítává do jednotné bodovací stupnice, která je v každém roce volena podle typu velké hry. V 17.45 po mytí rukou boduje každého námořníka. Bodování vypadá takto: 
	</p>
	<ol>
		<li>
			<p>
				námořníci se sejdu na jednom určeném místě, tzv. bodovacím plácku, který je přidělen posádce jednoznačně ne celou dobu tábora, 
			</p>
		</li>

		<li>
			<p>
				kormidelníci přinesou bodovací archy (destičky z nástěnky) a do nich kapitán zapíše dosažené počty bodů a vyznačí barevně chování (žralok, želva, pulec). Při tom zhodnotí chování a výkony jednotlivců. Po bodování vydá námořníkům kartičky velké hry.
			</p>
		</li>

		<li>
			<p>
				Banka vyplácí bodíky v době od 18 do 18.10 hod. Mimo tuto dobu se bodíky nevyplácí. Bodíky se vyplácejí individuálně. Banka vyplatí bodíky tehdy, je-li jí předložena hodovací destičika a prokáže-li se každý námořník kartičkou velké hry, do níž jsou zapsány body a vybarveny zvířátka (vyplňují si (&hellip;) samy). 
			</p>
		</li>
	</ol>
</li>
<li>
	<p>
		(&hellip;) zaměstnání je kapitán povinen děti seznámit se svým (&hellip;)
	</p>

</li>

</ol>

<h2>List 3</h2>

<h3>Sušení mokrých věcí.</h3>

<ol>

<li>
	<p>
		Kapitáni, vicekapitáni, kuchařky mohou sušit mokré věci, plavky apod. na šňůře, která visí u umývárny; pokud není šňůra zavěšená, nesmí se v tomto prostoru nic sušit.
	</p>
</li>

<li>
	<p>
		Námořníci suší své mokré věci na šňůrách, které se zavěšují u chatiček mezi chatičky, u stanů mezi stany; na těchto šňůrách suší své věci i kapitáni.
	</p>
</li>

<li>
	<p>
		Kromě šňůr mezi stany a chatičkami není dovoleno nikde zřizovat další sušáky; zejména není možno sušit věci na pádlech, zábradlích, sítích u hřišť, na radiátorech UT, trubkách UT v jídelnách a umývárnách, na větvích stromů, trávnících, apod.
	</p>
</li>

<li>
	<p>
		Při deštích bývá organizováno společné sušení věcí v jídelnách, v tomto případě se mokré věci skládají pouze na židle - každý námořník na svou židli - promočené botky se musí vycpat papírem a položí se pod židli. Vyjímečně je možno položit věci na radiátor nebo zavěsit na trubky UT a to vždy na přidělený radiátor a za vědomí kapitána. Všechny věci je nutno vyklidit z jídelny nejpozději do snídaní. Přes den není sušení věcí v jídelnách dovoleno.
	</p>
</li>

</ol>			

<h3>Mytí v umývárnách.</h3>

<ol>

<li>
	<p>
		Každý námořník si zavěsí v umývárně na věšák ručník na své číslo a na poličku položí mycí potřeby, tj. mýdlo, pastu, kartáček, kelímek. Tyto potřeby zůstavají v umývárnách po celou dobu turnusu, ručníky se vyměňují vždy jednou za týden při koupání v teplé vodě.
	</p>
</li>

<li>
	<p>
		Kapitán ve službě zajišťuje přitápění umýváren v době mimo provoz umýváren tak, aby se mokré ručníky vysoušely.
	</p>
</li>

<li>
	<p>
		Kromě ranního a večerního mytí se umývají ruce před každým jídlem. Kapitán se umývá zásadně s dětmi a to jak ráno, večer, i před jídlem. Jestliže zaměstnání posádky vede jiný kapitán, ukončí zaměstnání umýtím rukou tento kapitán.
	</p>
</li>

<li>
	<p>
		Příklady:
	</p>
	<ol>
		<li>
			<p>
				Kapitán zavolá po večeři na děti, aby se šly umývat a sleduje jejich chování z hřiště, kde hraje tenis. (Chyba: kapitán musí svolat posádku - nejlépe na svůj bodovací plácek - a odchází s dětmi do umývárny; v umývárně sedí uvnitř na lavičce tak dlouho, dokud se děti neumyjí.)
			</p>
		</li>
		<li>
			<p>
				Kapitán vede zaměstnání jiné posádky (např. Kimovky) v době od 10-12 hod. Zaměstnání ukončil v 11.45, uklidil (&hellip;) používaný materiál a odešel s dětmi do umývárny. Po mytí předal kormidelníkům bodování výkonu jednotlivých námořníků. (Dobře: kapitán ukončil zaměstnání ve stanovenou dobu, uklidil pomůcky, zajistil mytí dětí a nezapomněl na jejich individuální hodnocení, které jeho kolega použije jako podklad pro večerní (&hellip;))
			</p>
		</li>
	</ol>
</li>

</ol>
	
<h2>List 4</h2>

<h3>Režimový předpis.</h3>

<ol>

<li>
	<p>
		Obecně se denně provádějí 4 programy; při tom se občas provádí i programy večerní, nebo mohou být i dva programy spojeny v jeden programový celek. 
	</p>
</li>

<li>
	<p>
		Programy se časově diferencují takto: 8-10, 10-12, 14-16, 16-18, (20-22). Začátky programu se oznamují gongem. Program smí skončit nejdříve 1/4 hodiny před koncem programu. Po každém programu se provádí mytí rukou! Mytí rukou se provádí např. i po koupání v Landě, nebo jízdě na pramicích. Pokud vedoucí splní předepsaný program dříve, je povinen organizovat náhradní program, který logicky a metodicky navazuje na předchozí činnost.
	</p>
	<p><em>
		Příklad: Vedoucí ukončil program "Šifry, morse" a zbylo mu 1/2 hodiny času do konce programu; poslal proto hrát děti na hřiště fotbal a sám píše dopis přítelkyni. (Chyba: vedoucí musí zůstat u dětí, sehrát např. hru, při které se využije šifra; takto nastavit program není hodno kapitána Sluneční zátoky).
	</em></p>
</li>

<li>
	<p>
		Kapitáni mají večerku v 23.00 hod., předvečerku v 22.45. Při předvečerce se končí všechna činnost, kapitáni se umývají a odchází spát. Kapitán ve službě ohlásí vedoucímu tábora v 23.05, že kapitáni spí. Večerka kapitánů se může prodloužit po dohodě s vedoucím tábora až o 1 hodinu. Vicekapitáni mají večerku v 22 hod. a je možno - zejména, když je hodně práce - ji prodloužit až o 1 hodinu.
	</p>
</li>

<li>
	<p>
		Kapitáni mají budíček 1/4 hod. před budíčkem dětí. Pokud chce kapitán vstávat brzy, např. v 5 hod. (cvičení, houby), musí si vyžádat svolení vedoucího tábora.
	</p>
</li>

<li>
	<p>
		Každý kapitán musí prokazatelně 8 hod. denně spát. Pokud z programových důvodů spí kratší dobu, je povinen požádat vedoucího tábora o úpravu programu tak, aby nejpozději ve třech dnech doplnil chybějící spánek.
	</p>
</li>

<li>
	<p>
		Vymezený prostor tábora smí kapitán opustit v době mimo program jen se svolením vedoucího tábora. Při tom se musí pohybovat ve smluveném prostoru a na veřejnosti se representativně chovat.
	</p>
</li>

<li>
	<p>
		V prostoru tábora je přísný zákaz kouření a požívání jakýchkoliv alkoholických nápojů. Kapitáni nesmějí kouřit při programu ani mimo prostor tábora. Pivo lze podávat jako pohoštění jen hostům (např. návštěva Lid. milicí, vojáci z patronátního útvaru, návštěva sov. vojáků). Silný alkohol nelze podávat ani těmto hostům.
	</p>
</li>

<li>
	<p>
		Návštěvy všech pracovníků tábora a dětí jsou zakázány. Návštěvu lze vyjímečně povolit vedoucím tábora a to vždy jen z vážných, nebo pracovně-programových důvodů a to vždy po předchozím ohlášení a projednání návštěvy. Pokud se návštěvě podá strava, musí se zaplatit; o zaplacení se vydává stvrzenka.
	</p>
</li>

</ol>

<h2>List 5</h2>

<h3>Řídící středisko.</h3>

<ol>

<li>
	<p>
		Řídící středisko slouží jako pracovna pro přípravu programů. Protože je umístěno v objektu ošetřovny, je nutno při jakékoliv činnosti zachovávat maximální pořádek a klid.
	</p>
</li>

<li>
	<p>
		Všechny věci, které jsou uloženy v ŘS ve skříni, nebo na odkládacích místech slouží pouze pro přípravu programu a nesmí se vynášet z místnosti, nebo z prostoru verandy (nůžky, barvičky, štětce, lepidla, atd.). Pokud jsou tyto předměty třeba při zamětnání, vydává je kapitánovi zástupce vedoucího a ihned po skončení zaměstnání opět přebírá a ukládá.
	</p>
</li>

<li>
	<p>
		V ŘS je možno uvařit kávu, nebo namíchat sirup. Kávu lže vařit pouze v době volna (tj. 12.45 - 13.45; 18.00 - 18.45, nebo při večerním kapitanátu. Každý si po sobě umeje hrníček, nebo vypláchne skleničku. V ŘS, na ošetřovně ani v jiných místnostech se nesmí vařit žádná jídla (houby, apod.). 
	</p>
</li>

<li>
	<p>
		Kapitán ve službě přináší každý den ráno do ŘS konev hořkého čaje z kuchyně, který si každý kapitán upravuje podle chuti. 
	</p>
</li>

<li>
	<p>
		Nádobí, káva, čaj (substance) se ukládají pouze do skříňky pod vařičem.
	</p>
</li>

<li>
	<p>
		Dolní částskříně se uzamyká a slouží zástupci vedoucího jako příruční sklad pro materiál. Ozdobné papíry, tiskopisy, dekrety, materiály velké hry slouží pouze pro program tábora a nesmí se používat pro soukromou potřebu!
	</p>
</li>

<li>
	<p>
		Verandy před ŘS nelze používat při programu. Pouze ve vyjímečných případech (déšť) lze na verandě organizovat program dětí. 
	</p>
</li>

</ol>

<h3>Ošetřovna.</h3>

<ol>

<li>
	<p>
		Do prostoru ošetřovny (ordinace, lůžková část) smí vstupovat děti i vedoucí pouze za účelem ošetření. Při příchodu dětí nesmí zdravé děti, které doprovázejí pacienta, vstoupit ani na verandu ošetřovny. 
	</p>
</li>

<li>
	<p>
		V ordinaci není dovoleno vařit kávu nebo čaj pro osvěženi vedoucích. Rovněž není dovoleno v lednici chladit nápoje, nebo potraviny, které se nepouŽívaji při léčebné péči o děti. 
	</p>
</li>

<li>
	<p>
		Návštěvy všech uložených dětí v ošetřovně jsou přísně zakázány. Není možno s dětmi hovořit ani přes okno z verandy, ani přes okno z prostoru před ošetřovnou. Styk s nemocnými dětmi zprostředkovává zdravotnice. 
	</p>
</li>

<li>
	<p>
		Návštěby v ubytovně zdravotnice jsou zakázány a tento zákaz platí pro děti i vedoucí. 
	</p>
</li>

<li>
	<p>
		Při provozu ošetřovny se trvale uzamykají zadní dvéře v chodbě směrem do lesa. Pokrmy se podávají nemocným dětem u stolečků v chodbě.
	</p>
</li>

</ol>

<h3>Kuchyně.</h3>

<ol>

<li>
	<p>
		Do kuchyně má přístup pouze hospodář, kuchařky, vedoucí tábora, v nutných případech i zástupce vedoucího tábora a zdravotnice. Kromě hospodáře vstupují tito pracovníci do kuchyně jen v nutných případech. 
	</p>
</li>

<li>
	<p>
		Všichni vedoucí, zdravotnice a ostatní personál jí zásadně v jídelnách. Z kuchyně se nevydávají žádné pomůcky pro program!
	</p>
</li>

</ol>

<h2>List 6</h2>

<h3>Táborák posádky.</h3>

<ol>

<li>
	<p>
		Na táborák posádky se odchází společně před soumrakem. Posádku vedou kormidelníci samostatně až na místo. U táboráku se posádky posadí a čekají na kapitána, který dojde sám o něco později. Před jeho příchodem připraví námořníci pro kapitána vhodné místo k sedění v čele ohně. Při příchodu kapitána všichni povstanou, námořníci s čapkami zdraví. Když se kapitán posadí, sednou si i ostatní námořníci. Jeden z kormidelníků osloví kapitána: "Vážený a milý kapitáne, XY, vítám vás jménem všech námořníků u táborového ohně - dovolte nám zapálit táborový oheň." Po svolení se zapálí oheň a začíná program. 
	</p>
</li>

<li>
	<p>
		Na táborák mají všichni námořníci povinně holínky, pláštěnky (na kterých sedí), kryté ruce a nohy podle počasí. Pouze kormidelníci mají baterky, jež však používají jen se svolením kapitána. Jedna z posádek nese k ohni kanystr s vodou, nebo nádobu na ulití ohně, je-li v blízkosti vodní zdroj. 
	</p>
</li>

<li>
	<p>
		Z táboráku se vrací posádky společně. Po celou dobu cesty dovoleno mluvit pouze šeptem. Po vstupu do prostoru tábora lze šeptem promluvit jen v nejnutnějších připadch. Tiše se našlapuje. Po vstupu do stanu platí večerka, tj. ihned převléknout, ulehnout.
	</p>
</li>

</ol>

<h3>Večerní hry.</h3>

<ol>

<li>
	<p>
		Termín večerní hry se dětem zásadně neoznamuje předem; pouze v den večerní hry může kapitán těsně před předpředvečerkou oznámit dětem noční akci a dovolit, aby zůstaly oblečeny a připraveny ve stanech tak, aby nikdo nepoznal, že očekávají noční akci. Před začátkem noční hry se odevzdává kormidelníkům posádek dopis s informací, ve které je zajištěno, aby kormidelníci probudili členy své posádky, dohlédli na předepsané oblečení, klid a pořádek a odvedli posádku na stanovené místo v táboře, nebo okolí, kde začíná vlastní start podle metodiky příslušné noční hry.
	</p>
</li>

<li>
	<p>
		Z každé večerní hry se vracejí námořníci podobně jako z táboráku posádek v největší tichosti. V prostoru tábora dovoleno mluvit šeptem pouze v nejnutnějších případech. 
	</p>
</li>

<li>
	<p>
		Veškerý materiál použitý při noční hře (svíčky, lucerny, kroje, atd.) se ihned po příchodu ze hry ukládá na místo, odkud byl před noční hrou vyzvednut.
	</p>
</li>

</ol>

<h2>List 7</h2>

<h3>Vztyčování a snímání vlajek</h3>

<ol>

<li>
	<p>
		<u>Státní vlajka:</u>
	</p>
	<p>
		Vlajka se vztyčuje každé ráno po umývání; služební posádka nastoupí ke stožáru, kapitán píská -. a vztyčí vlajku. Děti v prostoru tábora se postaví při vztyčování vlajky do pozoru. Po vztyčení vlajky se dává rozchod.
	</p>
</li>

<li>
	<p>
		<u>Vlajka Slunčení zátoky:</u>
	</p>
	<p>
		Vztyčuje se po státní vlajce.
	</p>
</li>

<li>
	<p>
		<u>Snímání vlajek:</u>
	</p>
	<ol>
		<li>
			<p>
				Vlajky se snímají v době mezi večeří a předpředvečerkou. Snímá je služební posádka podobným způsobem, jako při vztyčování. Pořadí: nejdříve vlajka SZ, potom státní vlajka.
			</p>
		</li>
		<li>
			<p>
				Při slavnostním nástupu se snímá vlajka SZ a potom státní vlajka před nastoupeným táborem. Vlajky odebírá vlajková četa. Při snímání státní vlajky přestává hrát hudba, pionýři v krojích zdraví.
			</p>
		</li>
	</ol>
</li>

</ol>
		
<h3>Světla a ostraha tábora v noci.</h3>

<ol>

<li>
	<p>
		Světla se rozsvěcují ještě před soumrakem (na záchodech je tma už v 19.45 hod). Při rozsvěcování se věšejí terčíky.
	</p>
	<ol>
		<li>
			<p>
				Světlo u vstupu do tábora a na záchodech kadetů
			</p>
		</li>
		<li>
			<p>
				Světlo na verandě u ošetřovny
			</p>
		</li>
		<li>
			<p>
				Roh velké kajuty
			</p>
		</li>
		<li>
			<p>
				Umývárny
			</p>
		</li>
		<li>
			<p>
				Sluneční hodiny
			</p>
		</li>
		<li>
			<p>
				Veranda loděnice
			</p>
		</li>
		<li>
			<p>
				Roh kuchyně (u vestiček)
			</p>
		</li>
		<li>
			<p>
				U dubu
			</p>
		</li>
		<li>
			<p>
				Záchody u dubu
			</p>
		</li>
	</ol>
	<p>
		Kromě těchto světel se osvěcuje veranda u loděnice v době od soumraku do večerky (vypínač v loděnici, první za dveřmi vlevo; klíč od loděnice visí za nástěnkou).
	</p>
</li>

<li>
	<p>
		Světla se zhášejí po předání noční služby asi v 04 hod. Světla na verandě loděnice (zářivky) se zhášejí po odtroubení večerky.
	</p>
</li>

<li>
	<p>
		Kapitán ve službě střeží tábor od 23 hod. do 03 hod.; v 03 hod. budí dalšího kapitána podle plánu na programové nástěnce (růžové lístky proti službě). Při ostraze se po celou noc rozsvěcují světla v jedné z kajut. Kapitán si do jedné (&hellip;) staví polní lůžko pro odpočinek. Hlídky zajišťují (&hellip;)ci (do 24 hod.) a kadeti (do úsvitu).
	</p>
</li>

</ul>
	</body>
</html>
